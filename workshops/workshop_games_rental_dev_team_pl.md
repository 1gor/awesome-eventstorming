# Event Storming Workshop - Wypożyczalnia gier

## Development Team

Pracujesz w software house, który został poproszony o stworzenie systemu dla wypożyczalni gier. Projekt jest na tyle duży, że wymaga uczestnictwa kilku osób w zespole developerskim. Świetną wiadomością jest to, że po stronie klienta jest bardzo zaangażowany ekspert domenowy, bardzo dobrze znający biznes wypożyczalni. Jest on dla nas dostępny w celu przeprowadzenia event stormingu.

Od działu sprzedaży otrzymałeś/aś ogólne informacje o tym co będziecie implementować, a już jutro trzeba siadać do kodu, bo deadline jest bliski. 

Współpracuj ze swoimi kolegami i koleżankami. Wspólnie zadawajcie pytania ekspertowi domenowemu i potraktujcie go jako swojego partnera przy tworzeniu oprogramowania. Pamiętaj o tym, aby go nie hejtować, a doceniać gdy udzieli Wam pomocnej informacji. Pomóż mu (i sobie) dojść do tego jak działa ich biznes.

__Nie dawaj nikomu poniższych punktów do przeczytania. Opowiadaj o nich własnymi słowami.__

Poniżej znajdują się informacje, które otrzymałeś/aś od zespołu sprzedaży.

* Robimy soft dla wypożyczalni.
* Oprogramowanie koniecznie musi umożliwiać obsługę wypożyczeń w punkcie stacjonarnym.
* Wypożyczane będą gierki.
* Każde wypożyczenie kosztuje pieniądze.
* Obsługujemy tylko walutę PLN.
* Dla klientów drukujemy dowody zakupu w punkcie stacjonarnym.